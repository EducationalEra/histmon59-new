<div id="hypercomments_widget" class="js-hypercomments-widget invisible"></div>

# Компетентнісний потенціал предмета <br> (за ключовими компетентностями)

<table width="625">
<tbody>
<tr>
<td width="33">
<p align="center"><strong>№ з/п</strong></p>
</td>
<td width="143">
<p align="center"><strong>Ключові компетентності</strong></p>
</td>
<td width="449">
<p align="center"><strong>Компоненти</strong></p>
</td>
</tr>
<tr>
<td width="33">
<p>1</p>
</td>
<td width="143">
<p>Спілкування державною (і рідною, в разі відмінності) мовами</p>
</td>
<td width="449">
<p><strong>Уміння:</strong> доступно і переконливо висловлювати думки, використовувати виражальні можливості мови для опису подій минулого і сучасності, реагувати мовними засобами на соціальні й культурні явища; розпізнавати мовні засоби впливу, розрізняти техніки переконування та маніпуляції; вести аргументовану дискусію на відповідну тематику; читати і розуміти перекладені та адаптовані українською літературною мовою писемні джерела, авторські публікації на історичні й соціально-політичні теми; творити українською мовою (усно і письмово) тексти історичного та соціального змісту.</p>
<p><strong>Ставлення:</strong> повага до української як державної&nbsp;/ рідної (у разі відмінності) мови, зацікавлення її розвитком, розуміння цінності кожнї мови; критичне сприймання інформації історичного та суспільно-політичного характеру; толерантне ставлення до альтернативних висловлювань інших людей.</p>
<p><strong>Навчальні ресурси:</strong> доповідь, виступ, дискусія.</p>
</td>
</tr>
<tr>
<td width="33">
<p>2</p>
</td>
<td width="143">
<p>Спілкування іноземними мовами</p>
</td>
<td width="449">
<p><strong>Уміння:</strong> читати і розуміти науково-популярні публікації та художні твори історичного змісту іноземною мовою; знаходити потрібну інформацію про світ іноземними мовами; створювати іноземною мовою інформацію про минуле й сучасні суспільні (зокрема культурні) процеси в Україні; спілкуватися з однолітками, які представляють різні країни, для взаємообміну знаннями з історії.</p>
<p><strong>Ставлення:</strong> інтерес до історії культурного, економічного й суспільно-політичного життя країн регіону, Європи і світу.</p>
<p><strong>Навчальні ресурси:</strong> іншомовні науково-популярні публікації, адаптовані художні твори іноземною мовою.</p>
</td>
</tr>
<tr>
<td width="33">
<p>3</p>
</td>
<td width="143">
<p>Математична компетентність</p>
</td>
<td width="449">
<p><strong>Уміння:</strong> оперувати цифровими даними, математичними поняттями для пізнання і пояснення минулого й сучасних суспільних подій, явищ і процесів; перетворювати джерельну інформацію з однієї форми в іншу (текст, графік, таблиця, схема тощо); будувати логічні ланцюжки подій, вчинків; використовувати статистичні матеріали у вивченні історії.</p>
<p><strong>Ставлення:</strong> прагнення обирати раціональні способи пояснення подій минулого, причин і можливих шляхів розв&rsquo;язання сучасних соціальних, політичних, економічних проблем.</p>
<p><strong>Навчальні ресурси:</strong> джерела із статистичними даними у формі діаграм, таблиць, графіків тощо.</p>
</td>
</tr>
<tr>
<td width="33">
<p>4</p>
</td>
<td width="143">
<p>Основні компетентності у природничих науках і технологіях</p>
</td>
<td width="449">
<p><strong>Уміння:</strong> пояснювати та оцінювати вплив природного середовища на життя людини в окремі історичні періоди; розкривати зміст і значення господарських, промислових, наукових і науково-технічних революцій, вплив на суспільне життя технологій, технічних винаходів і наукових теорій.</p>
<p><strong>Ставлення:</strong> сталий інтерес до науково-технічного прогресу та здобутків природничих наук; визнання цінності природних ресурсів для сьогодення та майбутніх поколінь і готовність раціонально використовувати в повсякденному житті; сміливість реагувати на ризики екологічних загроз, долучаючись до громадських акцій на захист природи.</p>
<p><strong>Навчальні ресурси:</strong> матеріали про розвиток природничих наук у різні історичні періоди.</p>
</td>
</tr>
<tr>
<td width="33">
<p>5</p>
</td>
<td width="143">
<p>Інформаційно-цифрова компетентність</p>
</td>
<td width="449">
<p><strong>Уміння: </strong>використовувати цифрові технології для пошуку потрібної історичної та соціальної інформації, її нагромадження, перевірки і впорядкування; створювати вербальні й візуальні (графіки, діаграми, фільми) тексти, мультимедійні презентації та поширювати їх; виявляти маніпуляції інформацією соціального та історичного змісту в процесі аналізу повідомлень електронних медіа; виявляти джерела та авторів інформації, робити коректні посилання.</p>
<p><strong>Ставлення:</strong> дотримання визначених норм поведінки і моральних правил у роботі з соціальною інформацією, зокрема дотримання авторського права.</p>
<p><strong>Навчальні ресурси: </strong>публікації на історичну, соціально-політичну тематику, електронні інформаційні ресурси, цифрові бібліотеки.</p>
</td>
</tr>
<tr>
<td width="33">
<p>6</p>
</td>
<td width="143">
<p>Уміння вчитися впродовж життя</p>
</td>
<td width="449">
<p><strong>Уміння:</strong> визначати власні навчальні цілі в соціальній сфері й галузі знань про минуле; аналізувати процес власного навчання, відстежувати зміни у сприйнятті інформації; знаходити й опрацьовувати джерела соціальної та історичної інформації; критично аналізувати й узагальнювати здобуті відомості й досвід.</p>
<p><strong>Ставлення:</strong> розуміння соціальної ролі освіти в минулому і тепер, відкритість до сталого самонавчання, бажання ділитися знаннями з іншими.</p>
<p><strong>Навчальні ресурси:</strong> матеріали, в яких відображено алгоритми опрацювання інформації соціального та історичного змісту.</p>
</td>
</tr>
<tr>
<td width="33">
<p>7</p>
</td>
<td width="143">
<p>Ініціативність і підприємливість</p>
</td>
<td width="449">
<p><strong>Уміння:</strong> використовувати досвід пізнання історії для вибору дійових життєвих стратегій; виявляти можливості й загрози для майбутньої професійної та підприємницької діяльності, аналізуючи світовий досвід та уроки минулого; працювати для загального добра громади; генерувати нові ідеї, оцінювати переваги і ризики, вести перемовини, працювати самостійно і в групі; планувати, організовувати, реалізовувати індивідуальні чи командні проекти (зокрема дослідницько-пошукового характеру), представляти їх результати.</p>
<p><strong>Ставлення:</strong> готовність використовувати досвід історії для самопізнання й досягнення добробуту; усвідомлення важливості дотримання етичних норм у підприємництві та потреби розвитку соціально відповідального бізнесу; зважений підхід до ухвалення рішень, що несуть ризики, ґрунтований на досвіді минулого і сучасного соціального життя.</p>
<p><strong>Навчальні ресурси:</strong> біографії історичних постатей, відомих підприємців-меценатів, які розвивали українську культуру.</p>
</td>
</tr>
<tr>
<td width="33">
<p>8</p>
</td>
<td width="143">
<p>Соціальна та громадянська компетентності</p>
</td>
<td width="449">
<p><strong>Уміння:</strong> критично аналізувати джерела масової інформації для протистояння деструктивним і маніпулятивним технікам впливу; знаходити переконливі історичні приклади вирішення конфліктів; працювати в групі, досягати порозуміння та налагоджувати співпрацю, використовуючи власний і чужий, зокрема взятий з історії, досвід; бути активним і відповідальним членом громадянського суспільства, що знає права людини і вміє їх захищати; ухвалювати зважені рішення, спрямовані на розвиток місцевої громади і суспільства, використовуючи знання з історії та інших соціальних дисциплін; ефективно співпрацювати з іншими, ініціювати та реалізовувати проекти екологічного, соціального характеру.</p>
<p><strong>Ставлення:</strong> ідентифікування себе як особистості й громадянина України; усвідомлення цінності людини (її життя, здоров&rsquo;я, честі й гідності, недоторканності й безпеки); співпереживання за долю рідних і близьких, інших осіб, що потребують допомоги і підтримки; пошанування досвіду й цінностей власного й інших народів, держав, релігій і культур; толерантне сприйняття і ставлення до життєвої позиції іншого; волонтерство, підтримка громадських проектів та ініціатив.</p>
<p><strong>Навчальні ресурси:</strong> Конституція України, міжнародні правові акти, біографії історичних постатей, сучасна публіцистика.</p>
</td>
</tr>
<tr>
<td width="33">
<p>9</p>
</td>
<td width="143">
<p>Обізнаність та самовираження у сфері культури</p>
</td>
<td width="449">
<p><strong>Уміння:</strong> образно мислити та уявляти; інтерпретувати твори мистецтва; розвивати власну національно-культурну ідентичність у сучасному багатокультурному світі; окреслювати основні тенденції розвитку культури в минулому та сьогоденні; використовувати мистецькі артефакти для пізнання минулого, осмислювати твори мистецтва в історичному контексті; зіставляти досягнення української культури з іншими культурами; виявляти вплив культури на особу та розвиток цивілізації.</p>
<p><strong>Ставлення:</strong> свідоме збереження і розвиток власної національної культури, повага до культур інших народів; відповідальна поведінка та піклування про пам&rsquo;ятки української і світової культури; відкритість до міжкультурного діалогу.</p>
<p><strong>Навчальні ресурси:</strong> твори мистецтва, творчі проекти, інтерактивні заняття в музеях, галереях тощо.</p>
</td>
</tr>
<tr>
<td width="33">
<p>10</p>
</td>
<td width="143">
<p>Екологічна грамотність і здорове життя</p>
</td>
<td width="449">
<p><strong>Уміння: </strong>змінювати навколишній світ засобами сучасних технологій без шкоди для середовища; уміння надавати допомогу собі й тим, хто її потребує; ухвалювати рішення, обмірковуючи альтернативи і прогнозуючи наслідки для здоров&rsquo;я, добробуту і безпеки людини; регулярно практикувати фізичну діяльність, демонструвати рухові вміння й навички з фізичної культури та використовувати їх у різних життєвих ситуаціях.</p>
<p><strong>Ставлення:</strong> відповідальне ставлення до свого здоров&rsquo;я та здоров&rsquo;я інших людей; дотримання морально-етичних і правових норм, правил екологічної поведінки в довкіллі; ціннісне ставлення до навколишнього середовища як до потенційного джерела здоров&rsquo;я, добробуту та безпеки людини і спільноти, усвідомлення важливості бережливого природокористування, відповідальність за власну діяльність у природі; усвідомлення значення здоров&rsquo;я для самовираження та соціальної взаємодії.</p>
<p><strong>Навчальні ресурси:</strong> соціальні&nbsp;/ екологічні проекти; моделювання соціальних ситуацій, зокрема впливу природного та техногенного середовища на здоров&rsquo;я і безпеку людини; мультимедійні презентації до проектів щодо добробуту, здоров&rsquo;я і безпеки; інформація про історію спортивного руху в Україні.</p>
</td>
</tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>