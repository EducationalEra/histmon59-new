<div id="hypercomments_widget" class="js-hypercomments-widget invisible"></div>

# Стародавні цивілізації Азії та Африки

<table>
<tr>
<td width="50%" align="center"><b>Результати навчально-пізнавальної діяльності</b></td> 
<td width="50%" align="center"><b>Зміст навчально-пізнавальної діяльності</b></td>
</tr>
<tr>
<td width="50%" style="vertical-align:top !important;">
<p><strong>Знаю:</strong></p>
<ul>
<li>хронологічні й територіальні межі давньоєгипетської цивілізації, цивілізацій Дворіччя (Шумер, Вавилон), Фінікії (міст-держав) та Ізраїльсько-Юдейського царства;</li>
<li>час об&rsquo;єднання Єгипту, укладення кодексу законів Хаммурапі;</li>
<li>роки правління царів Давида і Соломона;</li>
<li>назви відомих пам&rsquo;яток давньоєгипетської цивілізації (Великі піраміди), Дворіччя (стелла Хаммурапі), Фінікії (алфавіт), Ізраїльсько-Юдейського царства (Біблійні заповіді, храм Соломона).</li>
</ul>
<p><strong>Розумію:</strong></p>
<ul>
<li>цивілізацію як історично-культурний феномен;</li>
<li>вплив природно-географічних умов на господарське життя, організацію влади та міфологію давніх суспільств;</li>
<li>причини виникнення міст, соціальних верств і держави;</li>
<li>поняття &laquo;іригаційне (зрошувальне) землеробство&raquo;, &laquo;колонізація&raquo;, &laquo;суспільство&raquo;, &laquo;суспільна верства&raquo;, &laquo;держава&raquo;, &laquo;місто-держава&raquo;, &laquo;фараон&raquo;, &laquo;закон&raquo;, &laquo;реформа&raquo;, &laquo;релігія&raquo;, &laquo;політеїзм&raquo;, &laquo;монотеїзм&raquo;, &laquo;Біблія&raquo;, &laquo;міфологія&raquo;, &laquo;ієрогліф&raquo;, &laquo;клинопис&raquo;;</li>
<li>вплив світогляду на спосіб життя давніх людей і суспільств;</li>
<li>причини злету і занепаду стародавніх держав і суспільств;</li>
<li>структуру суспільств і держав як основу для їх характеристики засобами історії.</li>
</ul>
<p><strong>У</strong><strong>мію:</strong></p>
<ul>
<li>позначати на карті (використовуючи географічні орієнтири) давні цивілізації й міста;</li>
<li>характеризувати давні суспільства і держави;</li>
<li>описати повсякденне життя представників різних верств давніх суспільств;</li>
<li>осмислити і передати враження, яке могли справляти на давнє населення і справляють на туристів пам&rsquo;ятки мистецтва Давнього Єгипту та Передньої і Центральної Азії (Великий сфінкс, храм Соломона та інші).</li>
<li>порівнювати умови розвитку та характерні риси суспільств і держав Давнього Єгипту і Передньої та Центральної Азії.</li>
</ul>
</td>
<td width="50%" style="vertical-align:top !important;">
<p><strong>Цивілізація долини Нілу. </strong>Природно-географічні умови розвитку давньоєгипетської цивілізації. Повсякдення й господарське життя. Організація суспільства і влади в Давньому Єгипті. Міфологія, писемність і мистецтва. Будівництво пірамід.</p>
<p><strong>Цивілізації Дворіччя. </strong>Природно-географічні умови розвитку Шумеру та Вавилону. Повсякдення і господарське життя. Організація суспільства і влади у містах-державах і царствах Дворіччя. Закони Хаммурапі. Міфологія, писемність і мистецтва. Епос Гільгамеша.</p>
<p><strong>Фінікія. Ізраїльсько-Юдейське царство. </strong>Природно-географічні умови розвитку. Повсякдення й господарське життя. Фінікійська колонізація. Карфаген. Алфавіт. Ізраїльсько-Юдейське царство: організація влади й суспільства. Єрусалим. Біблія як історичне джерело.</p>
</td>
</tr>
<tr>
<td colspan="2">
<p><strong>Завдання для практичних робіт:</strong></p>
<ul>
<li>позначити на контурній карті р. Ніл, Тигр і Євфрат, розташування Мемфісу, Шумеру, Вавилону, Карфагену, Єрусалиму, територіальні межі давніх цивілізацій Азії та Африки;</li>
<li>охарактеризувати структуру суспільств і держав (Єгипетського, Вавилонського, Ізраїльсько-Юдейського царств, міст-держав Шумеру та Фінікії);</li>
<li>порівняти умови розвитку й характерні риси суспільств і держав Давнього Єгипту, з одного боку, і Передньої та Центральної Азії, з іншого;</li>
<li>підготувати повідомлення про повсякденне життя представників різних верств давніх суспільств (на основі різних типів джерел).</li>
</ul>
</td>
</tr>
<tr>
<td colspan="2" align="center"><b><i>Узагальнення</i></b></td>
</tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>