<div id="hypercomments_widget" class="js-hypercomments-widget invisible"></div>

# Всесвітня історія. Історія України (інтегрований курс) (70 год.)

## 6 клас

Інтегрований курс історії (Всесвітня історія. Історія України) для 6 класу є першим систематичним курсом історії в середній школі. Його особливостями є, по-перше, інтегрований характер – давня історія України вивчається як складова всесвітньої історії; по-друге, вивчення історичного матеріалу здійснюється в широких хронологічних межах: від появи первісних людей до падіння Західної Римської імперії. Головними завданнями курсу є: а) сформувати в учнів розуміння цивілізаційної значущості стародавнього періоду в історії України, Європи та світу в цілому, античної цивілізації як основи для подальшого розвитку європейських суспільств; б) сприяти формуванню засобами історії низки загальних (таких як уміння вчитися впродовж життя, соціальна та громадянська компетентність, обізнаність у сфері культури тощо) і предметних (таких як хронологічна, просторова, інформаційна тощо) компетентностей через актуалізацію змістових ліній (або їх елементів): сталого розвитку (з розумінням залежності людини і суспільств від природного середовища), громадянської відповідальності, культурної самосвідомості, життя в інформаційному середовищі, моральних цінностей; в) розвивати пізнавальний інтерес учнів до минулого через створення умов для активної взаємодії між вчителем і учнями, виконання учнями творчих практичних завдань.

<p><strong><em>Структура курсу:</em></strong></p>
<p>Вступ. <em>Коли і як розпочалася історія людства</em></p>
<p>Розділ 1. <em>Первісні спільноти. Археологічні культури</em></p>
<p>Розділ 2. <em>Стародавні цивілізації Азії та Африки</em></p>
<p>Розділ 3. <em>Антична цивілізація</em></p>
<p>Розділ&nbsp;4. <em>Витоки європейської та інших сучасних цивілізацій</em></p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>