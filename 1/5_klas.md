<div id="hypercomments_widget" class="js-hypercomments-widget invisible"></div>

#  Пропедевтичний курс «Вступ до історії» (35 год.)
## 5 клас

<p>Курс історії в 5&nbsp;класі має пропедевтичний (вступний) характер. Головними завданнями курсу є: а)&nbsp;формування уявлень і початкових знань учнів про історію як галузь людських знань, як науку, що має свій предмет вивчення і свої методи дослідження; б)&nbsp;розвиток у школярів інтересу до предмета та мотивації до його вивчення як передумови до формування низки загальних (таких як уміння вчитися впродовж життя, обізнаність і самовираження у сфері культури тощо) і предметних компетентностей (хронологічної, просторової, інформаційної тощо); в)&nbsp;формування первинних уявлень про структуру і зміст історії України як передумови до реалізації засобами навчання низки наскрізних, міжпредметних і предметних змістових ліній (таких як громадянська відповідальність, культурна свідомість тощо). Програма надає вчителеві широкі можливості для самостійного наповнення навчальної роботи змістом відповідно до національного та локального вимірів, залишає вчителеві простір для самостійних дій щодо форм і методів навчальної роботи.</p>

<p><strong>Структура курсу:</strong></p>
<p>Вступ. <em>Що таке історія</em></p>
<p>Тема 1. <em>Відлік часу в історії</em></p>
<p>Тема 2. <em>Де відбувається історія</em></p>
<p>Тема 3. <em>Джерела до вивчення історії</em></p>
<p>Тема 4. <em>Історія України в пам’ятках і пам’ятниках </em></p>
<p>Тема 5. <em>Дослідники історії</em></p>
<p>Тема 6. <em>Все має минуле</em></p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>