<div id="hypercomments_widget" class="js-hypercomments-widget invisible"></div>

Структура програми
=============================================

Програма складається з пояснювальної записки, змісту навчального матеріалу, структурованого за темами та переліку державних вимог до рівня загальноосвітньої підготовки учнів, складених відповідно до Стандарту і поданих у вигляді таблиці з трьох стовпчиків.

Зміст теми містить перелік основних історичних сюжетів, не розділених на окремі уроки. Автори підручників і вчителі, орієнтуючись на вимоги щодо підготовки учнів, мають можливість самостійно визначати назву теми, кількість і перелік запитань до кожного уроку залежно від особливостей учнів, класу та індивідуального підходу вчителя до викладання.

До кожної теми у лівій частині програми подано перелік <i>основних питань</i>, які розкривають зміст навчального історичного матеріалу і обов’язково мають бути відображені в підручниках та посібниках. Основні питання засвоюються учнями у вигляді знань (різного ступеня узагальнення й складності) про події, факти, історичних діячів, культурно-історичні пам’ятки. Вони є обов’язковим мінімумом, які мають засвоїти учні.

Державні <i>вимоги до рівня загальноосвітньої підготовки</i> учнів подано у правій частині програмі як переліку вмінь і навичок, яких школярі мають набути під час вивчення навчального матеріалу. Вони повністю відповідають вимогам, які передбачені Державним стандартом базової та повної загальної середньої освіти, є обов’язковими для засвоєння й оперування учнями і слугують методичним орієнтиром для авторів підручників і посібників.

Невід’ємною складовою навчальної програми з історії для загальноосвітніх навчальних закладів є <i>переліки</i>, зміст яких учні мають опрацювати, засвоїти та навчитися висловлювати свої судження щодо наведених понять, фактів, подій, явищ та історичних постатей:
<ul>
<li>загальноісторичних та конкретно-історичних понять;</li>
<li>опорних дат і фактів;</li>
<li>історичних постатей;</li>
<li>історично-культурних пам’яток.</li>
</ul>

<p align="center"><b>Послідовність вивчення курсів історії України і всесвітньої історії по класах</b></p>

<table>
  <tr>
    <td align="center"><b>Клас</b></td>
    <td align="center"><b>Навчальний курс</b></td>
    <td align="center"><b>Кількість годин</b></td>
  </tr>
  <tr>
    <td align="center">5</td>
    <td align="center">Історія України (вступ до історії)</td>
    <td align="center">35</td>
  </tr>
  <tr>
    <td align="center">6</td>
    <td align="center">Інтегрований курс.<br>
(Всесвітня історія. Історія України)</td>
    <td align="center">70</td>
  </tr>
  <tr>
    <td align="center">7</td>
    <td align="center">Всесвітня історія<br>
Історія України
</td>
    <td align="center">35<br>35</td>
  </tr>
  <tr>
    <td align="center">8</td>
    <td align="center">Всесвітня історія<br>
Історія України
</td>
    <td align="center">35<br>52</td>
  </tr>
  <tr>
    <td align="center">9</td>
    <td align="center">Всесвітня історія<br>
Історія України
</td>
    <td align="center">35<br>52</td>
  </tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>