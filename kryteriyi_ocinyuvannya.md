<div id="hypercomments_widget" class="js-hypercomments-widget invisible"></div>

Критерії оцінювання навчальних досягнень учнів з історії
=============================================

Під час оцінювання навчальних досягнень з історії враховується:<br>
-	рівень оволодіння історичними знаннями; знання хронологічних меж періодів,  найважливіших історичних подій і процесів; визначення характерних суттєвих рис історичних явищ і подій;<br>
-	рівень умінь групування (класифікації) фактів за вказаною ознакою, розкриття причинно-наслідкових зв’язків між подіями;<br>
-	рівень оволодіння практичними уміннями та навичками роботи з історичними джерелами; обґрунтування власного ставлення  учня щодо історичної події, явища, діяча.<br>

Всі види оцінювання навчальних досягнень учнів здійснюються за критеріями, наведеними в таблиці.

<table>
  <tr>
    <td width="25%" align="center"><b>Рівні навчальних досягнень</b></td>  
    <td width="5%" align="center"><b>Бали</b></td>
    <td width="70%" align="center"><b>Критерії навчальних досягнень учнів</b></td>
  </tr>
  <tr>
<td width="25%" style="vertical-align:top !important;" rowspan="3"><b>І. Початковий</b></td>
    <td width="5%" align="center"><b>1</b></td>
    <td width="70%" style="vertical-align:top !important;">Учень може назвати одну-дві події, дати,  історичні постаті чи історико-географічні об’єкти. </td>
</tr>
  <tr>
    <td width="5%" align="center"><b>2</b></td>
    <td width="70%" style="vertical-align:top !important;">Учень називає декілька подій,  дат,  історичних постатей або  історико-географічних об’єктів; вибирає правильний варіант відповіді на рівні «так - ні»; має загальне уявлення про лічбу часу в історії. </td>
</tr>
  <tr>
    <td width="5%" align="center"><b>3</b></td>
    <td width="70%" style="vertical-align:top !important;">Учень може двома-трьома простими реченнями розповісти про історичну подію чи постать; впізнати її  за описом; співвіднести рік зі століттям, століття -  з тисячоліттям;  має загальне уявлення про історичну карту.</td>
</tr>
  <tr>
<td width="25%" style="vertical-align:top !important;" rowspan="3"><b>ІІ. Середній</b></td>
    <td width="5%" align="center"><b>4</b></td>
    <td width="70%" style="vertical-align:top !important;">Учень може репродуктивно відтворити невелику частину навчального матеріалу теми,  пояснюючи історичні терміни, подані у тексті підручника, називаючи одну-дві основні дати;  показуючи на  карті історико-географічний об’єкт. </td>
</tr>
  <tr>
    <td width="5%" align="center"><b>5</b></td>
    <td width="70%" style="vertical-align:top !important;">Учень з допомогою вчителя може відтворити основний зміст навчальної теми, визначати окремі ознаки історичних понять, називати основні дати;  показувати на історичній карті основні   місця подій.  </td>
</tr>
  <tr>
    <td width="5%" align="center"><b>6</b></td>
    <td width="70%" style="vertical-align:top !important;">Учень може самостійно  відтворювати  фактичний  матеріал теми, давати стислу характеристику історичній постаті,  встановлювати послідовність подій; користуватись за допомогою вчителя  наочними та текстовими джерелами історичної інформації.</td>
</tr>
  <tr>
<td width="25%" style="vertical-align:top !important;" rowspan="3"><b>ІІІ. Достатній</b></td>
    <td width="5%" align="center"><b>7</b></td>
    <td width="70%" style="vertical-align:top !important;">Учень послідовно і логічно  відтворює навчальний матеріал теми, виявляє розуміння історичної термінології, характеризує події (причини, наслідки, значення), виокремлює деякі ознаки явищ та процесів; «читає» історичні карти з допомогою їх легенди; використовує історичні  документи як джерело знань. </td>
</tr>
  <tr>
    <td width="5%" align="center"><b>8</b></td>
    <td width="70%" style="vertical-align:top !important;">Учень володіє навчальним матеріалом і використовує знання за аналогією, дає правильне визначення історичних понять, аналізує описані історичні факти, порівнює однорідні історичні явища, визначає  причинно-наслідкові зв’язки між ними, встановлює синхронність подій у межах теми; дає словесний опис історичних об’єктів, використовуючи легенду карти.</td>
</tr>
  <tr>
    <td width="5%" align="center"><b>9</b></td>
    <td width="70%" style="vertical-align:top !important;">Учень вільно оперує навчальним матеріалом, узагальнює  окремі факти і формулює нескладні висновки, обґрунтовуючи їх конкретними фактами;  дає порівняльну  характеристику  історичних явищ,  самостійно  встановлює причинно-наслідкові зв’язки;  синхронізує події у межах курсу,  аналізує зміст історичної карти. </td>
</tr>
  <tr>
<td width="25%" style="vertical-align:top !important;" rowspan="3"><b>ІV. Високий</b></td>
    <td width="5%" align="center"><b>10</b></td>
    <td width="70%" style="vertical-align:top !important;">Учень використовує набуті знання  для вирішення нової навчальної проблеми; виявляє розуміння історичних процесів; робить аргументовані висновки, спираючись на широку джерельну базу; рецензує відповіді учнів;  співставляє і систематизує  дані історичних карт; синхронізує події  вітчизняної та всесвітньої історії.  </td>
</tr>
  <tr>
    <td width="5%" align="center"><b>11</b></td>
    <td width="70%" style="vertical-align:top !important;">Учень володіє глибокими  знаннями, може  вільно та аргументовано висловлювати  власні судження, аналізувати історичну інформацію, співвідносити історичні процеси з періодом на основі наукової періодизації історії.  </td>
</tr>
  <tr>
    <td width="5%" align="center"><b>12</b></td>
    <td width="70%" style="vertical-align:top !important;">Учень у повному обсязі опанував програмовий матеріал, що дає йому змогу відповідно до вікових особливостей презентувати  власну інтерпретацію  історичних явищ. </td>
</tr>
</table>

Застосування на практиці критеріїв навчальних досягнень учнів потребує обов’язкового врахування вікових особливостей учнів та особливостей навчальних курсів. Природно, що загальна характеристика рівнів навчальних досягнень учнів матиме неоднакове втілення для учнів 5—6 класів чи, наприклад, одинадцятикласника. Так, має ряд особливостей пропедевтичний курс “Вступ до історії. 5-й клас”. Без її урахування застосування критеріїв неминуче призведе до переобтяження учнів.

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>