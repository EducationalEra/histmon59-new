<div id="hypercomments_widget" class="js-hypercomments-widget invisible"></div>

# Історія України (52 год.)
# Всесвітня історія (35 год.)

<p>Курс історії для учнів 9&nbsp;класу складається з двох окремих предметів &ndash; історії України та всесвітньої історії. У частині історії України його мета подати виклад подій, явищ і процесів, що відбувалися на українських теренах упродовж &laquo;довгого&raquo; ХІХ&nbsp;ст., сформувати в учнів знання та розуміння особливостей розвитку України у складі Російської й Австрійської імперій, проявів модернізації та їх впливу на соціально-економічне, політичне, культурне і повсякденне життя населення України. У частині всесвітньої історії курс має сприяти виробленню в учнів власного ставлення до змін у житті та світогляді людей у другий період Нового часу &ndash; епоху революцій, появи нових ідеологій, становлення модерного суспільства з його соціально-політичними та соціально-економічними структурами &ndash; і підготувати до розуміння ХХ&nbsp;ст. Важливим у 9&nbsp;класі є опанування учнями таких складних умінь, як визначення причин, сутності та наслідків подій, явищ і процесів на українських територіях та інших країнах, їх характеристика та порівняння, й формування вмінь аргументованого висловлювання власної думки і позиції в усній та письмовій формі. Матеріал курсу відкриває значно більші, порівняно з 8&nbsp;класом, можливості для компетентнісного підходу в навчанні &ndash; насамперед через актуалізацію фактично всіх наскрізних, міжпредметних і предметних змістових ліній, про які йдеться в початковій пояснювальній записці.</p>
<p>Одним з найважливіших завдань курсу є показати історію України в контексті всесвітньої історії. Розробники програми пропонують такий порядок синхронізації курсів історії України та всесвітньої історії в 9&nbsp;класі: Всесвітня історія. <em>Повторення. Вступ</em>. &mdash; Історія України. <em>Повторення. Вступ</em>. &mdash; Всесвітня історія. Розділ&nbsp;1. <em>Європа наприкінці ХVІІІ &ndash; на початку ХІХ ст.</em> &mdash; Всесвітня історія. Розділ 2. <em>Європа та Америка в добу революцій і національного об&rsquo;єднання (1815&ndash;1870 рр.)</em>. &mdash; Історія України. Розділ&nbsp;1. <em>Українські </em><em>терени</em><em> у складі Російської імперії наприкінці ХVІІІ &ndash; </em><em>у</em><em> першій половині ХІХ&nbsp;ст.</em> &mdash; Історія України. Розділ 2. <em>Українські </em><em>терени</em><em> у складі Австрійської імперії наприкінці ХVІІІ &ndash; у першій половині ХІХ&nbsp;ст.</em> &mdash; Історія України. Розділ 3. <em>Повсякденне життя та культура України кінця ХVІІІ &ndash; першої половини ХІХ ст.</em> &mdash; Всесвітня історія. Розділ 3. <em>Європа та Америка в останній третині ХІХ &ndash; на початку ХХ ст.</em> &mdash; Історія України. Розділ 4. <em>Українські </em><em>терени</em><em> у складі Російської імперії в другій половині ХІХ&nbsp;ст.</em> &mdash; Історія України. Розділ 5. <em>Українські </em><em>терени</em><em> у складі Австро-Угорщини в другій половині ХІХ&nbsp;ст.</em> &mdash; Всесвітня історія. Розділ&nbsp;4. <em>Пробудження Азії. Міжнародні відносини (друга половина ХІХ &ndash; початок ХХ ст.)</em>. &mdash; Історія України. Розділ 6. <em>Українські </em><em>терени</em><em> у складі Російської імперії на початку ХХ ст.</em> &mdash; Історія України. Розділ&nbsp;7. <em>Українські </em><em>терени</em><em> у складі Австро-Угорської імперії на початку ХХ&nbsp;ст.</em> &mdash; Всесвітня історія. Розділ 5. <em>Розвиток культури та повсякденне життя (кінець ХVІІІ &ndash; початок ХХ ст.)</em>. &mdash; Історія України. Розділ 8. <em>Повсякденне життя та культура України в середині ХІХ &ndash; на початку ХХ</em><em>&nbsp;</em><em>ст.</em> &mdash; Всесвітня історія. <em>Узагальнення до курсу: Основні ідеї, здобутки, виклики &laquo;довгого&raquo; ХІХ</em><em>&nbsp;</em><em>століття</em>.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>