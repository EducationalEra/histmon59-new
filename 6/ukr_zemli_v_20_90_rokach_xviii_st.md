<div id="hypercomments_widget" class="js-hypercomments-widget invisible"></div>

# Українські землі в 20–90-х роках XVIII ст.

<table>
<tr>
<td width="50%" align="center"><b>Результати навчально-пізнавальної діяльності</b></td> 
<td width="50%" align="center"><b>Зміст навчально-пізнавальної діяльності</b></td>
</tr>
<tr>
<td width="50%" style="vertical-align:top !important;">
<p><strong>Розумію:</strong></p>
<ul>
<li>причини втрати українцями державності;</li>
<li>внесок Києво-Могилянської академії в розвиток освіти;</li>
<li>поняття &laquo;паланка&raquo;, &laquo;гайдамаки&raquo;, &laquo;Коліївщина&raquo;, &laquo;опришки&raquo;, &laquo;козацькі літописи&raquo;.</li>
</ul>
<p><strong>Умію:</strong></p>
<ul>
<li>розмістити в хронологічній послідовності факти цього періоду;</li>
<li>показати на карті територію Лівобережної Гетьманщини, Нової Січі, Слобідської України, територіальні зміни, що відбулися внаслідок російсько-турецьких воєн, поділів Речі Посполитої, ліквідації Кримського ханства;</li>
<li>характеризувати політику Російської й Австрійської імперій щодо українських земель;</li>
<li>встановити причини і наслідки: скасування гетьманства, ліквідації Запорозької Січі,</li>
<li>приєднання Правобережжя, Поділля, Волині та Кримського ханства до Росії,</li>
<li>гайдамацького руху на Правобережжі, опришківського руху в Підкарпатті;</li>
<li>обґрунтувати власні судження про діяльність козацьких гетьманів і кошових отаманів, ватажків повсталих селян, діячів культури ХVІІІ&nbsp;ст.;</li>
<li>визначити особливості розвитку культури періоду козацького бароко.</li>
</ul>
</td>
<td width="50%" style="vertical-align:top !important;">
Російський наступ на автономію Гетьманщини. Павло Полуботок. Данило Апостол. Нова Січ. Кирило Розумовський. Ліквідація гетьманства і козацького устрою в Україні. Зруйнування Нової (Підпільненської) Січі. Петро Калнишевський. Підкорення Кримського ханства. Колонізація Півдня України. Правобережна Україна. Гайдамаки. Коліївщина. Буковина, Східна Галичина, Закарпаття. Рух опришків. Поділи Речі Посполитої: зміни у становищі Правобережної України та західноукраїнських земель. Освіта і наука. Києво-Могилянська академія. Григорій Сковорода. Архітектура. Образотворче мистецтво. Музика.
</td>
</tr>
<tr>
<td colspan="2">
<p><strong>Рекомендований перелік історичних осіб, про діяльність яких учні можуть формувати самостійні судження на основі навчальних матеріалів і адаптованих джерел:</strong></p>
<p><em>гетьмани Іван Скоропадський, Павло Полуботок, Данило Апостол, Кирило Розумовський, кошовий отаман Петро Калнишевський, керівники селянських виступів Олекса Довбуш, Максим Залізняк, Іван Гонта, діячі культури Григорій Сковорода, Паїсій Величковський.</em></p>
<p><strong>Завдання для практичних робіт:</strong></p>
<ul>
<li>внести в синхронізовану хронологічну таблицю відомості про остаточну ліквідацію гетьманства й Запорозької Січі, Кримського ханства, поділи Речі Посполитої, закріпачення селян Лівобережної та Слобідської України, Коліївщину, рух опришків, заснування Львівського університету, інше (на розсуд вчителя);</li>
<li>позначити на контурній карті територію Лівобережної Гетьманщини, Нової Січі, Слобідської України, землі України, які потрапили до складу Російської імперії та Австрійської монархії унаслідок російсько-турецьких воєн, поділів Речі Посполитої, ліквідації Кримського ханства;</li>
<li>визначити (використовуючи витяги з козацьких літописів ХVІІ&ndash;ХVІІІ&nbsp;ст.) способи та засоби, до яких вдавалися гетьмани, козацька старшина, аби відстояти суверенітет Козацької держави;</li>
<li>здійснити уявну мандрівку до історико-культурних пам&rsquo;яток України&nbsp;/ рідного краю доби бароко, встановити цінності й норми життя, що їх утверджували автори цих витворів мистецтва (архітектури, скульптури, образотворчого мистецтва).</li>
</ul>
</td>
</tr>
<tr>
<td colspan="2" align="center"><b><i>Узагальнення</i></b></td>
</tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>