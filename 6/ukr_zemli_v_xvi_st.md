<div id="hypercomments_widget" class="js-hypercomments-widget invisible"></div>

# Землі України у складі Речі Посполитої

<table>
<tr>
<td width="50%" align="center"><b>Результати навчально-пізнавальної діяльності</b></td> 
<td width="50%" align="center"><b>Зміст навчально-пізнавальної діяльності</b></td>
</tr>
<tr>
<td width="50%" style="vertical-align:top !important;">
<p><strong>Розумію:</strong></p>
<ul>
<li>наслідки укладення Люблінської унії для українського суспільства;</li>
<li>роль фільваркового господарства в соціально-економічному житті Європи та земель України;</li>
<li>вплив Реформації і Контрреформації на суспільне життя українців у Речі Посполитій;</li>
<li>історичне значення розвитку книговидання та шкільництва на теренах України;</li>
<li>поняття: &laquo;фільварок&raquo;, &laquo;оренда&raquo;, &laquo;рента&raquo;, &laquo;панщина&raquo;, &laquo;унійна (греко-католицька) церква&raquo;, &laquo;полемічна література&raquo;, &laquo;церковні братства&raquo;, &laquo;слов&rsquo;яно-греко-латинська школа&raquo;, &laquo;колегія&raquo;, &laquo;академія&raquo;, &laquo;вертеп&raquo;, &laquo;гравюра&raquo;.</li>
</ul>
<p><strong>Умію:</strong></p>
<ul>
<li>розмістити в хронологічній послідовності відомості про історичні події XVІ &ndash; першої половини XVІІ&nbsp;ст.;</li>
<li>показати на карті територіальний розподіл земель України на початок XVІ&nbsp;ст. і зміни, що відбулися внаслідок Люблінської унії;</li>
<li>обґрунтовувати власні судження про діячів церкви і культури XVІ &ndash; першої половини XVІІ&nbsp;ст.;</li>
<li>характеризувати господарське, політичне та релігійне життя на українських землях у XVІ &ndash; першій половини XVІІ&nbsp;ст.;</li>
<li>розкрити цілі та напрямки діяльності православних братств;</li>
<li>визначати причини і наслідки: поширення на теренах України фільваркового господарства, розгортання діяльності православних братств, укладення Берестейської унії, утворення Острозької та Київської колегій (академій).</li>
</ul>
</td>
<td width="50%" style="vertical-align:top !important;">
Статус земель України у складі Королівства Польського, Великого князівства Литовського, Руського та Жемантійського, Священної Римської та Османської імперій, Московського царства в першій половині XVІ ст. Люблінська унія 1569 р. та її вплив на українське суспільство. Соціальна структура суспільства в Україні XVІ ст. (магнати, шляхта, духовенство, містяни, селяни). Економічне життя села і міста: фільварки, цехи. Торгівля. Сільське та міське самоврядування. Криза православної церкви в XVІ ст. Реформаційний та контрреформаційний рухи в Україні. Пересопницьке Євангеліє. Книговидання. Полемічна література. Православні братства. Василь-Костянтин Острозький. Церковні собори в Бересті 1596 р. Розкол православної церкви. Утворення унійної (греко-католицької) церкви. Боротьба за відновлення православної ієрархії. Реформи митрополита Петра Могили. Культурно-освітнє життя. Єзуїтські колегії, Острозька академія, братські школи. Києво-Могилянський колегіум. Містобудування, архітектура, образотворче мистецтво XVІ – першої половини XVІІ ст.</td>
</tr>
<tr>
<td colspan="2">
<p><strong>Рекомендований перелік історичних осіб, про діяльність яких учні можуть самостійно формувати судження на основі навчальних матеріалів і адаптованих джерел: </strong></p>
<p><em>Василь-Костянтин Острозький, Іван Федоров, Іпатій Потій, Йосип-Веніамін Рутський, Герасим та Мелетій Смотрицькі, Іван Вишенський, Йов Борецький, Петро Могила, інші (за вибором учителя).</em></p>
<p><strong>Завдання для практичних робіт:</strong></p>
<ul>
<li>внести в синхронізовану хронологічну таблицю відомості про Люблінську унію, Пересопницьке Євангеліє, вихід друком перших книжок, заснування Острозької академії, Львівської братської школи, Київської (Києво-Могилянської) колегії, інше;</li>
<li>позначити на контурній карті воєводства Королівства Польського та Великого князівства Литовського, Руського і Жемантійського, в яких проживали переважно етнічні українці, перерозподіл цих воєводств унаслідок Люблінської унії;</li>
<li>описати (усно або письмово) повсякденне життя представників основних верств українського суспільства XVІ &ndash; першої половини XVІІ&nbsp;ст.;</li>
<li>здійснити уявну подорож-екскурсію до історико-культурних пам&rsquo;яток XVІ &ndash; першої половини XVІІ&nbsp;ст., визначити цінності та норми життя, що їх утверджували автори цих витворів мистецтва (архітектури, скульптури, образотворчого мистецтва).&nbsp;</li>
</ul>
</td>
</tr>
<tr>
<td colspan="2" align="center"><b><i>Узагальнення</i></b></td>
</tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>