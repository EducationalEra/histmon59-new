<div id="hypercomments_widget" class="js-hypercomments-widget invisible"></div>

# Національно-визвольна війна українського народу середини XVII ст.

<table>
<tr>
<td width="50%" align="center"><b>Результати навчально-пізнавальної діяльності</b></td> 
<td width="50%" align="center"><b>Зміст навчально-пізнавальної діяльності</b></td>
</tr>
<tr>
<td width="50%" style="vertical-align:top !important;">
<p><strong>Розумію:</strong></p>
<ul>
<li>Хмельниччину як національно-визвольну, соціальну та релігійну війну;</li>
<li>Військо Запорозьке як незалежну станову (козацько-гетьманську) військову державу (що не мала міжнародного юридичного визнання);</li>
<li>особливості здійснення владних повноважень Богданом Хмельницьким;</li>
<li>поняття &laquo;Гетьманщина&raquo;, &laquo;Генеральна рада&raquo;, &laquo;гетьман&raquo;, &laquo;генеральна старшина&raquo;, &laquo;універсал&raquo;, &laquo;полк&raquo;, &laquo;сотня&raquo;.</li>
</ul>
<p><strong>Умію:</strong></p>
<ul>
<li>розміщувати в хронологічній послідовності битви і походи Національно-визвольної війни, рішення про політичні союзи та угоди Війська Запорозького з іншими державами;</li>
<li>показувати на карті кордони Української козацької держави, основні напрямки походів і місця битв Національно-визвольної війни;</li>
<li>розповідати про перебіг Національно-визвольної війни, зміст Зборівського і Білоцерківського договорів, &laquo;Березневих статей&raquo;, Кам&rsquo;янецької угоди, умови Віленського перемир&rsquo;я;</li>
<li>визначити причини та наслідки: Національно-визвольної війни українського народу, укладення українсько-московського договору 1654&nbsp;р., утворення українсько-шведсько-трансильванського союзу, характеризувати устрій Війська Запорозького &ndash; української козацької держави;</li>
<li>аналізувати взаємовідносини Війська Запорозького з державами-сусідами;</li>
<li>обґрунтувати власні судження про державотворчу та військово-політичну діяльність Богдана Хмельницького, його сподвижників.</li>
</ul>
</td>
<td width="50%" style="vertical-align:top !important;">
Передумови Національно-визвольної війни. Богдан Хмельницький. Козацько-кримський союз. Події 1648–1649 рр. Ярема Вишневецький. Зборівський договір. Події 1650–1651 рр. Битва під Берестечком і Білоцерківський договір. Іван Богун. Битва під Батогом. Молдавські походи. Облога Жванця. Кам’янецька угода. Українська козацька держава – Військо Запорозьке. Адміністративно-територіальний устрій. Соціально-економічні реформи. Зовнішня політика. У пошуку союзників. Українсько-московський договір 1654 р. Воєнно-політичні події 1654–1655 рр. Віленське перемир’я. Українсько-шведсько-трансильванський союз.
</td>
</tr>
<tr>
<td colspan="2">
<p><strong>Завдання для практичних робіт:</strong></p>
<ul>
<li>внести в синхронізовану хронологічну таблицю відомості про битви і походи Національно-визвольної війни, рішення про політичні союзи та угоди Війська Запорозького з іншими державами, інше;</li>
<li>позначити на контурній карті кордони Української козацької держави, основні напрямки походів і місця битв Національно-визвольної війни;</li>
<li>розробити порівняльну характеристику особистісних якостей та військово-політичної діяльності Богдана Хмельницького й Івана Богуна / особистісних якостей, політичних позицій і військово-політичної діяльності Яреми Вишневецького і Богдана Хмельницького (вибір свого героя обґрунтувати).</li>
</ul>
</td>
</tr>
<tr>
<td colspan="2" align="center"><b><i>Узагальнення</i></b></td>
</tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>