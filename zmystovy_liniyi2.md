<div id="hypercomments_widget" class="js-hypercomments-widget invisible"></div>

Міжпредметні та предметні змістові лінії
=============================================

<p>Змістова лінія <strong>&laquo;Культурна самосвідомість&raquo;</strong> спрямована на розвиток школяра як особистості, яка розуміє роль культури у формуванні мислення, усвідомлює зміни різних культур упродовж історії, має уявлення про різноманіття культур та їх особливості, цінує свою культуру і культурну багатоманітність світу. Учнів 5&ndash;6&nbsp;класів орієнтують усвідомлювати і вивчати культурне різноманіття минулого і сучасного світу, здобувати знання про історію культур (зокрема української) та культурну взаємодію, бути толерантними.&nbsp;Учнів 7&ndash;9&nbsp;класів орієнтують усвідомлювати себе носіями і продовжувачами певної культури, розуміти важливість міжкультурного спілкування і співробітництва, з повагою ставитися до представників інших культур; розуміти значення культурної традиції для розвитку суспільства.</p>
<p>При вивченні змістової теми <strong>&laquo;Інформаційне середовище&raquo;</strong> головною метою є зростання учня як людини, яка сприймає і розуміє навколишнє інформаційне середовище, здатна його критично аналізувати, а також діяти в ньому відповідно до своїх цілей і прийнятої в суспільстві комунікативної етики. Учнів 5&ndash;6&nbsp;класів орієнтують на сталий пізнавальний пошук, на розуміння важливості різних джерел інформації; навчають вибирати (залежно від пізнавального інтересу, потреб чи життєвої ситуації) джерела інформації. Учнів 7&ndash;9&nbsp;класів навчають визначати свої інформаційні потреби й уміти знаходити потрібну інформацію, вміти критично аналізувати інформацію, відрізняти істотне від неістотного й висловлювати зважені судження.</p>
<p>Наскрізна змістова тема <strong>&laquo;Цінності й моральність&raquo;</strong> спрямована на формування учня як морально повноцінної людини, яка знає загальновизнані правила поведінки, дотримується їх у школі і поза школою, не байдужа до нехтування ними і за потреби реагує на це відповідно до можливостей. Учнів 5&ndash;6&nbsp;класів орієнтують на самопізнання, на повагу до цінностей, моральних норм і правил ввічливості, на дотримання в поведінці цих правил, на формування шкільного колективу, в якому поважають справедливість, чесність, турботу, людську гідність, дотримання слова, демократичність і рівність у стосунках. Учнів 7&ndash;9&nbsp;класів орієнтують на участь у розробці етичного кодексу і правил поведінки колективу (класу, школи, гуртка за інтересами та&nbsp;ін.) і на їх дотримання; на розмірковування стосовно принципів власної поведінки і поведінки інших людей; навчають робити відповідальний вибір.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>