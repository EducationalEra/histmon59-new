<div id="hypercomments_widget" class="js-hypercomments-widget invisible"></div>

Предметні компетентності
=============================================

<p>Комплексним показником рівня історичної освіти є <strong>історична компетентність</strong> учнів, тобто здатність пізнавати минуле, заснована на знаннях, ціннісних орієнтирах і досвіді, набутих у процесі навчання. До <strong>елементів історичної компетентності</strong> належать:</p>
<p><strong>Хронологічна компетентність</strong>, тобто уміння орієнтуватися в історичному часі, встановлювати близькі та далекі причиново-наслідкові зв&rsquo;язки, розглядати суспільні явища в конкретно-історичних умовах, виявляти зміни і тяглість життя суспільства;</p>
<p><strong>Просторова компетентність</strong> &ndash; уміння орієнтуватися в історичному просторі та знаходити взаємозалежності в розвитку суспільства, господарства, культури і природного довкілля;</p>
<p><strong>Інформаційна компетентність</strong> &ndash; уміння працювати з джерелами історичної інформації, інтерпретувати зміст джерел, визначати їх надійність, виявляти і критично аналізувати розбіжності в позиціях авторів джерел;</p>
<p><strong>Логічна компетентність</strong> &ndash; уміння визначати і застосовувати теоретичні поняття для аналізу й пояснення історичних подій та явищ, ставити запитання та шукати відповіді, розуміти множинність трактувань минулого та зіставляти різні його інтерпретації;</p>
<p><strong>Аксіологічна компетентність</strong> &ndash; уміння формулювати оцінку історичних подій та історичних постатей, суголосну до цінностей та уявлень відповідного часу чи відповідної групи людей, осмислювати зв&rsquo;язки між історією і сучасним життям.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>